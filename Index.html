<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Document</title>
</head>
<body style="background-color: rgb(186, 198, 204);">
  <center>
    <h1 style="color: rgb(121, 76, 19);">ফ্রিল্যান্সার নিয়োগে বাংলাদেশের অবস্থান
      ৩০ এর মধ্যে ২৯
    </h1>
    <h3 style="color: rgb(49, 88, 88);">যুক্তরাষ্ট্র, ভারত ও যুক্তরাজ্য যথাক্রমে ৯৭
      দশমিক
      ৪৬, ৯৫ দশমিক ৭১ ও ৯৪ দশমিক ৮১ স্কোর নিয়ে শীর্ষ তিনটি দেশ
      হিসেবে স্থান
      পেয়েছে
    </h3>
    <h5 style="color: rgb(110, 126, 126);">সিইও ওয়ার্ল্ড ম্যাগাজিনের হিসাবে সারা পৃথিবীতে
      প্রায় ১৫৭ কোটি ফ্রিল্যান্সার আছে
    </h5>

    <h2 style="color: rgb(62, 62, 143);">সিইও ওয়ার্ল্ড ম্যাগাজিনের সাম্প্রতিক এক প্রতিবেদনে ৪৬
      দশমিক ৯২ স্কোর নিয়ে ফ্রিল্যান্সার নিয়োগে ৩০ দেশের মধ্যে
      বাংলাদেশের অবস্থান ২৯তম
    </h2>
    <p style="color: rgb(113, 91, 133);">ফ্রিল্যান্সিং বিশ্বব্যাপী কর্মশক্তির প্রকাশের একটি গুরুত্বপূর্ণ মাধ্যম। ফ্রিল্যান্সিং দূর থেকেও করা যায়, যেখানে
      কাজ
      সেখানে উপস্থিত থাকা আবশ্যক নয়। ফ্রিল্যান্স সার্ভিস প্রোভাইডাররা দক্ষতা অনুযায়ী যে কাউকে কাজের সুযোগ দেয়। এ
      ব্যবস্থায় কম
      খরচে সমস্যার সমাধান করিয়ে নেওয়া সম্ভব হয়। এতে যিনি করান এবং যিনি করেন, তাদের উভয়ের আপাত সন্তুষ্টি নিশ্চিত হয়। গত
      সাড়ে চার বছর ধরে বাংলাদেশ দাবি করছে, আউটসোর্সিংয়ে (ফ্রিল্যান্সার সংগ্রহ) পৃথিবীর দ্বিতীয় বৃহত্তম দেশ বাংলাদেশ।
      অক্সফোর্ড ইউনিভার্সিটির ইন্টারনেট সোসাইটির ২০১৯-এর ডিসেম্বরের একটি রিপোর্টে বলা হয়েছিল, পৃথিবীর প্রায় ২৪ শতাংশ
      আউটসোর্সিংয়ের কাজ হয় ভারতের ফ্রিল্যান্সারদের মাধ্যমে; এর পরেই বাংলাদেশিদের অবস্থান, আনুপাতিক হারে যা ১৬ শতাংশ।
      এতদিন ধরে
      বিভিন্ন কান্ট্রি-ব্র্যান্ডিং প্রেজেন্টেশনে বাংলাদেশের পক্ষ থেকে এ কথাই বলা হচ্ছিল।

      রিপোর্টটি বলেছে, ঐতিহ্যগত কাজের মডেলে বিশ্বব্যাপীই পরিবর্তন ঘটছে। বর্ধিত অর্থনৈতিক চাপ, জীবনমানের ভারসাম্যের
      আকাক্সক্ষা
      এবং দূরবর্তী কাজের প্রতি আগ্রহের প্রবণতা অনেক কর্মীকে স্বাধীন কাজের ব্যবস্থা করার উদ্দেশ্যে চালিত করছে। ফলে সারা
      বিশ্বেই
      ফ্রিল্যান্স কর্মশক্তি বাড়ছে। বিশ্বব্যাংকের প্রতিবেদনে বলা হয়েছে, বিশ্বব্যাপী প্রায় অর্ধেক কর্মী এখন ফ্রিল্যান্সার।
      নিউ ইয়র্ক, লন্ডন এবং মুম্বাইয়ের
      মতো শহরের প্রতিভাবান পেশাদাররা দেখেছে এবং বুঝেছে, ফ্রিল্যান্স কাজ সন্তোষজনক অর্থেরও ব্যবস্থা করে এবং কাজে
      সন্তুষ্টিও
      দেয়।

      এ বিষয়টি সিইও ও প্রকল্প পরিচালকদের উদ্দেশে ফ্রিল্যান্সার নিয়োগের জন্য শীর্ষ দেশগুলোর রূপরেখাতেও আছে। বলা হয়, এটি
      দক্ষ ও
      মানসম্পন্ন ফ্রিল্যান্স প্রতিভা জোগানের একটি নিখুঁত কাঠামো গড়ে তোলে। কিছু দেশ ফ্রিল্যান্সারদের দুর্দান্ত
      সুযোগ-সুবিধা
      দেয়। যেমন উচ্চ চাহিদা সহায়কনীতি ও সহজ অর্থ প্রদানের পদ্ধতি। ব্যবসার সুযোগের সুবিধা গ্রহণ, বিশ্বব্যাপী
      ক্লায়েন্ট-বেজ
      প্রসারিত করার বিষয়টি বিবেচনা করা ফ্রিল্যান্সিংয়ে খুব গুরুত্বপূর্ণ। কপিরাইটিং, ডেভেলপমেন্ট, ডিজাইন, কোচিং এবং আরও
      অনেক
      কিছু ফ্রিল্যান্সিং পেশার ক্ষেত্রে বিবেচ্য।

      যুক্তরাষ্ট্র এবং ভারত ফ্রিল্যান্সারদের শীর্ষ দুটি গন্তব্য, তাদের বড় এবং বৈচিত্র্যময় বাজারে যথেষ্ট সুযোগ-সুবিধা
      আছে। সিইও
      ওয়ার্ল্ডের গবেষণা অনুসারে ফ্রিল্যান্সারদের নিয়োগের জন্য যুক্তরাষ্ট্র সেরা দেশ, তারপর ভারত, যুক্তরাজ্য, ফিলিপাইন ও
      ইউক্রেন।

      গত ১৯ এপ্রিল প্রকাশিত সিইও ওয়ার্ল্ড ম্যাগাজিনের বেস্ট কান্ট্রিস ফর হায়ারিং ফ্রিল্যান্সার ২০২৪-এর ৩০ দেশের তালিকায়
      বাংলাদেশের অবস্থান ২৯।

      বিশ্বব্যাপী প্রায় ১.৫৭ বিলিয়ন ফ্রিল্যান্সার রয়েছে। ফ্রিল্যান্স প্ল্যাটফর্মের বাজার বিশ্বব্যাপী ৩.৩৯ বিলিয়ন ডলার
      মূল্যের
      বলে অনুমান করা হয়। শুধু যুক্তরাষ্ট্রেই ফ্রিল্যান্সাররা গত বছর অতিরিক্ত ১০০ মিলিয়ন ডলার উপার্জন করেছে। বিশ্বব্যাপী
      ফ্রিল্যান্সাররা গড়ে প্রতি ঘণ্টায় ২১ ডলার উপার্জন করে। প্রায় ৭০ শতাংশ ফ্রিল্যান্সারের বয়স ৩৫ বছর বা তার কম।

      বেসিসের সাবেক সভাপতি সৈয়দ আলমাস কবীর মনে করেন, ‘বাংলাদেশের পিছিয়ে থাকার প্রধান কারণ হচ্ছে, নতুন নতুন টেকনোলজিতে
      আমাদের
      দক্ষতা অর্জন বা দক্ষতার প্রসার ঘটাতে না পারা। আমরা এখনো এমন সব পরিষেবা দিয়ে থাকি, যা এআই বা আরপিএ ব্যবহার করে
      সম্পন্ন
      করা যায়। ফলে ফ্রিল্যান্সিংয়ে আমাদের চাহিদা কমছে। পরিবর্ধমান প্রযুক্তিতে আমাদের ছেলেমেয়েদের দক্ষতা বাড়াতে না পারলে
      চাহিদা
      আরও কমবে।</p>
  </center>
</body>

</html>